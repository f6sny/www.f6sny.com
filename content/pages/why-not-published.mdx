---
title: ليه ماطلعت نكتتي؟
slug: ليه-ماطلعت-نكتتي
---

هنا بنستعرض معكم الأسباب اللي ممكن تمنع نكتتكم من الظهور أو تخلي الزوار يرفضوها

زي ما احنا عارفين، كل الناس يقدرون يضيفون نكتة بالموقع، سواء مسجلين أو زوار طيب, هل معقولة إن الإدارة تمر على كل النكت وتوافق عليها أو ترفضها ؟ لا طبعاً، النكت اللي توصلنا كثييييرة وصعب إننا نراقبها كلها

### طيب وش حل هالمشكلة؟
سوينا صفحة تسمح للزوار والأعضاء إنهم يراقبون النكت معنا ويقبلونها أو يرفضونها، وبهالشكل، النكت اللي تنعرض بالموقع تعتبر هي النكت اللي أغلبيه الزوار وافقوا عليها ومازعلتهم أو ما أساءت لهم وعجبتهم


### كيف أراقب النكت؟
عشان تبدا تراقب النكت معنا، إضغط زر المراقبة (صورة العين) بأعلى الصفحة

### إيش النكت اللي مفروض نرفضها
- اللي فيها إساءة صريحة وواضح فيها إستقصاد قبيلة أو فئة أو طائفة معينة
- تمس الدين أو أهل الدين بشكل صريح ويكون محور النكتة هو الدين أو المتدينين بشكل مباشر. إذا تم ذكر متدين ولكن لم يكن الإستهزاء به، بل بمحشش أو بشخصية أخرى, مافيها مشكلة
- النكتة اللي ماتبدا بكلمة يقول لك، مفروض تنرفض هالنكتة سواء من الزوار أو من الإدارة
- النكت المزخرفة واللي فيها مدات وشخطات وضمات وهمزات واللي جاية بشكل ستايل شات الود أو المنتديات. نبغى النكت نظيفة وسهلة القراءة
- النكتة تكون مسيئة للذوق العام أو تكون للبالغين ولم يتم تصنيفها للبالغين
- النكتة مو مفهومة أو ماتضحك
- النكتة موجودة قبل بالموقع
